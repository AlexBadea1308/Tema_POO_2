Dungeons and Dragons

Dungeons and Dragons este un RPG (Role Playing Game) care permite jucătorului să plece într-o aventură fantastică, povestită de așa-numitul Dungeon Master. Acesta explorează mediul din jurul lui și rezolvă dileme, se angajează în lupte și adună cunoștințe.

Problema este că el se joacă în mod tradițional la masă, cu o tablă și zaruri. Practic, este foarte greu din punct de vedere logistic să se rețină toate scenariile și să se crească complexitatea jocului. De aceea, avem nevoie de ajutorul vostru pentru a îi crea o variantă single-player care să se poate juca pe calculator.

La început, jucătorul trebuie să își creeze personajul din perspectiva căruia va privi aventura în care urmează să plece, astfel că puteți să alegeți:

rasa, precum: human, elf, goblin, etc.;
clasa care stabilește ce abilități de bază aveți la dispoziție (de ex.: Fighter, Sorcerer, etc.);
cât de priceput veți fi la diverse lucruri (de ex.: inteligență, putere, dexteritate, etc.);
trecutul caracterului vostru: se poate să fi fost soldați, acoliți sau chiar hoți.
Diferite rase vă pot pune la dispoziție și abilități specifice lor, adăugate la cele din clasă.

După ce v-ați creat caracterul, puteți să începeți să descoperiți ce vă așteaptă în încăperile din scenariu. La intrarea într-o încăpere, Dungeon Master-ul vă va spune ce se află în interiorul acesteia: cărți, portale, statui sau alte elemente, uși către noi încăperi sau chiar inamici care sunt personaje cu propria rasă, clasă și abilități. Voi îi veți transmite Dungeon Master-ului cu ce anume doriți să interacționați, iar pe baza sistemului d20 vă va spune dacă acțiunea a reușit sau nu.

Dacă decideți să interacționați cu un inamic, acesta vă va ataca și va începe o confruntare. În această situație, personajul vostru și inamicul își vor folosi abilitățile pe rând, până când unul dintre voi rămâne fără Hit Points. Dacă ieșiți câștigători din confruntare, veți putea să explorați în continuare scenariul propus de Dungeon Master. Dacă nu, jocul se va încheia și va trebui să încercați din nou.

Toate acțiunile inițiate în joc se bazează pe un sistem de aruncare al zarurilor, indiferent dacă acționăm asupra unui element de decor sau folosim o abilitate în lupta cu un inamic. Astfel, fiecare abilitate sau acțiune asupra unui element are un așa-numit Difficulty Class (o valoare minimă care trebuie atinsă la aruncarea zarurilor). Evident, atributele personajului și trecutul caracterului vostru vor avea un cuvânt de spus. De exemplu, dacă am găsit o carte anume pe care dorim să o citim și acțiunea de citire asupra cărții are ca Difficulty Class 20 Intellect, vom arunca zarurile și se va lua apoi în calcul experiența și abilitățile personajului (în acest caz Intellect) ca să se ajungă la valoarea finală care stabilește dacă acțiunea de citire a cărții a reușit sau nu. Dungeon Master-ul este cel care va lua aceste decizii și va explica pașii și rezultatul unei acțiuni.

Ar fi plictisitor dacă am avea doar o singură încăpere de explorat, și de aceea unele acțiuni pot porni, dacă se efectuează cu succes, schimbarea cadrului și intrarea într-o nouă încăpere cu secretele ei.

Pentru a îl ajuta pe Dungeon Master, va trebui să salvați detaliile despre rase, despre abilitățile fiecărei clase, despre elementele interacționale și acțiunile care se pot efectua asupra acestora, despre inamici și despre conținutul încăperilor propriu-zise și succesiunea lor, în fișiere pe baza căruia Dungeon Master-ul va contura scenariul.

Detalii
Componente interacționale
Fiecare componentă (non-player) a environment-ului va avea o serie de acțiuni asociate care vor constitui interacțiunea player-ului cu acea componentă: Exemplu:

Door -> open
Portal -> open
Book -> read
Unele dintre ele pot cauza o schimbare de environment (am deschis o ușă și am ajuns în altă încăpere, cu elementele sale)

Zaruri
Fiecare interacțiune cu un element din jurul player-ului este condiționat de un dice roll pe un ability score. Valorile minime obținute în urma dice roll vor fi stabilite în funcție de elementul în sine.

Exemplu:

Open  <door1> - roll 20 dexterity
Open <portal2> - roll 10 intellect
Open <chest>  - roll 10 dexterity
La fiecare acțiune se vor arunca zarurile și se va obține o valoare intermediară pe care se vor aplica modificatorii în funcție de Rasă, Ability scores și Background.

Dacă se efectuează un roll 20 dexterity, prima oară aruncăm zarurile și obținem valoarea intermediară. Apoi aplicăm modificatorii pe acea valoare, cel mai important dintre aceștia find cel de Ability Score:

dacă personajul are 1 dexterity, se va scădea 5 din valoarea obținută;
dacă personajul are 30 dexterity, se va adăuga 10 la valoarea obținută.
Mai multe detalii puteți găsi în regulile jocului și în următorul tabel:

Score	Modifier
1	-5
2-3	-4
4-5	-3
6-7	-2
8-9	-1
10-11	+0
12-13	+1
14-15	+2
16-17	+3
18-19	+4
20-21	+5
22-23	+6
24-25	+7
26-27	+8
28-29	+9
30	+10
După aplicarea modificatorului, vom obține o valoare care va trebui apoi comparată cu Difficulty Class-ul acțiunii. Dacă este mai mare sau egală, acțiunea va reuși.

Abilități
Abilitățile unui personaj vor fi stabilite din clasa și rasa personajului. De exemplu, dacă avem un Human Wizard, personajul va avea abilitățile specifice Human și abilitățile specifice Wizard. Fiecare va avea asociată o valoare care constituie damage-ul și un Difficulty Class, ca la orice altă acțiune. . Exemplu:

Fireball - roll 10 INT
Pyroblast - roll 20 INT
Kick - roll 20 STR
Pentru a stabili dacă abilitatea va fi Hit sau Miss, se vor arunca zarurile și se vor aplica modificatorii.

Scenariu
Scenariul propriu-zis va fi inițializat dintr-o serie de fișiere cu toate componentele necesare pentru definirea campaniei:

Obiecte cu care se poate interacționa;
Inamici;
Definirea diferitelor camere și conținutul lor;
Definirea punctului de start.
